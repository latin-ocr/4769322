45

lex sublestae fidei in prooemio Charondae ap. Stob. serm.XLIV‚ p.222.
Gaisfi, qua iis, qui templa et publica aedificia privatarum aedium sumtu
superassent, non certam poenam destinavit, sed tantum malam famam
minatus est. Attamen Charondae lex de talionis jure et ipsi tribuitur
apud Diodorum (XII, 17.): id quod per se quidem pro harum legum
vetustate non videtur veri dissimile esse, sed suspicionem creat narratio
a Diodoro addita, ad quam infra revertemur. ln universum maximam
in Charondae legibus humanitatem conspicuam esse jure nostro con-

tenderimus.
De litibus in foro agendis idem Charondas, si fides habenda

auctori, legem tulit gravissimam: primus enim constituit actiones de
falsis testimoniis, δίκας τῶν ψευδομαρτυριῶν, quam propria voce
ἐπίσκηψιν nominarunt Athenienses. (Lectionem ψευδομαρτύρων et
ἐπίσκεψιν emendavit Bentlejus opusc. p. 358. Lips.) Locum Aristo-
telis, ex quo de hac lege constat, Pol. ΙΙ, 9. (10.)‚ suspectum mihi
reddidit Goettling. Ρ. 345.: nullius igitur momenti habeo, quod hoc
solum Charondae peculiare fuisse ibi dicitur: legem repetiit Stobaeus,
si Heynium sequimur Opusc. ΙΙ, 165. Minoris etiam fidei est lex a
Stobaeo in prooemio tradita, ut si quis malo alicujus facinori conscius
suerit, eum indicet. ’

Transimus jam ad jus privatum: ac primum personarum jura
quod attinet, de divortio conjugum legem Charondae servavit Diodorus
XII, 18„ quae tum marito tum uxori matrimonii sponte solvendi facul-
tatem praebuit. Lex dicitur emendata esse hoc modo: maritus aetate
provectior a conjuge, quae multo minor erat natu, desertus est: quod
ille tam aegre tulit, ut ejus legis abrogandae auctor fieret Thurinis,
non sine sui ipsius capitis periculo. Nam hoc instituerat Charondas
auctore Diodoro, ut qui legem abrogandam ferret, collum laqueo inse-
reret, dum suffragia darentur: etsi minus probaretur, continuo collum
ei frangeretur. Itaque quum prospere suasio marito illi cessisset, legem
ita Thurini moderati sunt, ut ne ei conjugi, qui cum altero divortium
fecisset, deserto juniorem in matrimonium ducere liceret.

Altera lex fuit de epicleris sive filiabus heredibus. Ex ea filiae
in totius patrimonii successionem relictae licuit consanguineorum pro-
ximi nuptias expetere, et vicissim proximo puellam cogere, ut sibi nu-
beret: sin puellam censu minori ille rejiceret, dotem quingentarum
drachmarum ei donare jubebatur. Diod. XII, 18. Eandem fere a So-
lone legem latam esse, tum ex ipso hoc Diodori loco cognoscimus, tum
ex Plutarcho in vita Solonis c.2o. cf. Demosth. in Macart. p.1067
sq.‚ ubi accuratius de dote constitutum est. v. etiam C. Fr. Hermann.

G*

 

