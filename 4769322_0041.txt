25

in 'quibus praecipue Athenienses multos fuisse, qui vel potentiam Pe-
riclis vel popularis imperii jam nimiam licentiam extimescerent, sen-
tentia est Bergkii verissima. Inprimis Alcibiadem tributa sociorum
exaggerantem horum multis causam fuisse Thurios migrandi testatur
Andocides contra Alcib. c. 12. Posteriore tempore eadem hospitalitate
Thurii Doricum et Pisirrhodum Rhodios exceperunt (v. infra); deinde
Leptinem et Philistum, a Dionysio Syracusis pulsos Ol. XCVIII, 3.
Leptini tum retulerunt humanitatem quatuor annis ante iis praestitam:
v. Diod. XIV, 100. XV, 7. De Plesirrhoo audiamus Ptolemaeum He-
phaestionis f. ap. Phot.c0d.190‚ p 148. Becker.: Πλησίρῥοος ὅΘεσσαλὸς
o‘ ύμνογροὶφος, ἐρώμενος γεγονώς Ἡροδότου καὶ κληρονόμος τῶν αὐτοῦ.
Thurii quum ex tota fere Graecia conflati essent, Athenas tamen
praecipue ut matrem ab iis cultam esse, vel numi demonstrare pos·
sunt Minervam praeferentes v. O. Muell. Handh. d. Arch. p. 537. cf.
etiam Diod. XII, 35. Quum vero non solis Atheniensibus originem
suam deberent, imo de eo decertaretur, cui potissimum civitati ea
colonia adscribenda esset, non' ea Athenas inter et Thurios conjunctio
atque necessitas intercessit, qua decebat matrem a filia coli, v. Wachsm.
hellen. Alterth. l, 2, p. 40-42. Quanquam enim ejus conjunctionis
rationem in diversis coloniis accepimus diversissimam, tamen nonnulla
constat omnibus coloniis in hoc communia fuisse: et ne haec quidem
Thuriis observata. ln·his ante onmia nominandum est, quod, quum
bellum inter coloniam ejusque matrem nisi insigni aliqua injuria aut
necessitate cogerentur, injustum atque indecorum haberetur, Thuriis
non alia causa suit ab Atheniensium partibus deficiendi, quam eorum
ad Syracusas calamitas, cujus ipsi socii fuerant. Quippe paulo post
urbem constitutam tantum viribus suis fidebant, ut etiam sine Athe-
niensium ope vicinarum civitatum invidiam non horrerent: atque quam
egregie ipsi se sustinuerint, declarant numi haud rari, in quibus vel
Victoria conspicitur taurum coronans (ap. Rasch. p. 1154, 13. 1155, 22.
1158, 20 sq. 1160, 47. 1161, 69.), vel noctua coronam tenens (p.
1157, 53.), vel Victoria Palladem lauro redimiens (Magnan. misc. num.
Ι, tb. 47, X.), vel protoma Victoriae alatae (Rasch. p. 1162, 14).
Denique nonnulla dicenda sunt de Sybaritis, qui cladi superstites
Ol. LXXXIII, 4. ex urbe in confinia agri Crotoniensis et Thurini con-
fugerant, ubi prope Train s. Traentem fluvium consederunt 7). In his

7) Sybaritis ad Traentem habitantibus ‘Ullrichius p. 58. numos tribuit
Palladis capite signatos eosdemque Sybaritarum nomine inscriptos: Athenien-
ses enim etiam iu illos momentum habuisse statuit. Non probo.

4

 

