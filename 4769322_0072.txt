86

Epimetrum.'

 

Commentatione mea jam prelo demandata in duos incidi libellos, qui
nuper editi res Thurinae attigerunt, et quos antea me fugisse magnopere
doleo. Ex quorum altero, Lorentzii dico disquisitionis de veterum Taren-
tinorum rebus gestis specimen 1, Luccaviae 1838„ ea maxime ad me perti-
nuerunt, quae de Siritarum et Heracleensium rebus disputavit V. D.: quo
duce multa, quae de historia eorum sensi, accuratius apud me constitui.
Videtur enim imprimis iis, quae de Siritis tradita sunt apud veteres et quae
ad hunc usque diem tenebris multis offusa jacebant, lucem haud exiguam
attulisse.

Altera est Meieri commentationis V. de Andocidis quae vulgo Iertur
oratione contra Alcibiadem particula vl, Halis 1838. Quae quum fere tota
in rebus Thuriorum versetur, occasione ab Andocidis loco §. 12. petita, hic
nonnulla commemorabimus, de quibus quae supra diximus, nunc quoque
contra commentationis auctorem tueamur. Neque enim Meiero assentior, in
loco Plutarchi Pericl. 11. ἄλλους δ’ εἰς Ἰταλίαν κ. τ. λ. ἄλλους nihil aliud
significare, quam ἑτέρους τοσούτουςε cui linguae graecae usus prorsus obstat.
Deinde corrupta esse Photii verba οἱ δὲ τῷ Χαλκιδεῖ Διονυσίῳ, recteque
emendata a VV. DD. τῷ χαλκῷ Λ. firmiter tene03 Meierus duos Dionysios
inter conditores Thuriorum fuisse statuit, alterum cognomine Aeaeum, Chalci-
densem alterum. Denique de altero quoque Photii loco ᾤ’γετο (Lysias) ἐφ’
ᾧ «τοῦ πατρῴου μετασχεῖν κλήρου etiamnunc mihi verisimilior videtur, quam
ego adoptavi sententiam, quam quae Meierus conjecit not.216.: Athenienses
similem quandam atque Corinthios (Thuc. 1, 28.) potestatem dedisse, cum
Thurios mitterent coloniam3 Cephalum igitur cum confectus senio Athenis
remanere mallet, num'erata pecunia sortem aliquam assignati Thurini agri
nactum esse, atque eo mortuo, ut in hujus sortis partem venirent, filios eo
abisse. Haec fere fuerunt, quae nobis Meieri libellum legentibus statim se
obtulerunt; in quibus praeterea V. D. a nobis dissentire observavimus, ea
levioris sunt momenti.

 

